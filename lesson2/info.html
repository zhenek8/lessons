<!DOCTYPE html>
<html lang="uk">
<head>
   <meta charset="UTF-8">
   
   <meta name="viewport" content="width=device-width, initial-scale=1.0">
   <title>Info</title>
</head>
<body>
   <header>
      <div>
         <p><a href="#p-1" class="link">Якщо не цікаво</a></p>
      </div>
   </header>
 <main>
   <div class="text">

  <h5>Клімат</h5> 
Клімат — помірно континентальний. Середня температура в січні -7 º С, а в липні +21 º.
Зима помірно м'яка, з переважанням хмарних, помірно морозних погод. Сніговий покрив утримується до 110 днів.
Літо тепле, сонячне, сухе. Опадів від 400 до 650 мм на рік, головним чином в квітні — жовтні. На рік у середньому припадає 1750 годин сонячного сяйва.
Влітку переважають західні вітри, в інші пори року — східні і північно-східні[10].
<h5>Рельєф</h5> 
Область розташована у північно-східній частині Придніпровської низовини. Рельєф області є хвилястою рівниною з легким нахилом в південно-західному (до басейну Дніпра) і в південно-східному (до басейну Дона) напрямах. Територія розмежована річковими долинами, ярами та балками. [11] У північно-східну частину області заходять відроги Середньоруської височини, а в південну — відроги Донецького кряжа[12]. Басейн Дону складає 75 % території області, басейн Дніпра — 25 %.[11]
Серед ґрунтів переважають чорноземи типові (39,44 %), звичайні глибокі (34,56 %), звичайні (11,68 %), опідзолені (3,37 %), сірі лісові (1,44 %).[11]
Ліси і кущі займають лише 11 % території області, і розташовані вони переважно у річищах річок на високих правих берегах.
Корисні копалини
За загальним природно-ресурсним потенціалом Харківська область посідає 5-те місце в Україні, її мінерально-сировинна база складається на 28,5 % з паливно-енергетичних корисних копалин (нафта, газ, конденсат, кам'яне вугілля), на 53,4 % із сировини для виробництва будівельних матеріалів, решту (18,1 %) становить сировина кольорових металів, прісні мінеральні підземні води.[11]
Станом на 2020 рік на території регіону на території Харківської області обліковується 78 родовищ природного газу, балансові запаси складають 317,860 млрд.м3 (39,51 % від запасів в Україні). Розробляються 47 родовищ природного газу, балансові запаси складають 311,827 млрд.м3 (38,76 % від запасів в Україні).[13] Найбільші серед них — Шебелинське, Хрестищенське, Єфремовське, Кегичівське.[14]
На території області обліковується 26 родовищ нафти, балансові запаси складають 4,289 млн тонн (4,29 % від запасів в Україні). Розробляються 19 родовищ, балансові запаси складають 4,206 млн тонн (4,21 % від запасів в Україні). Кількість родовищ конденсату на території області складає 69, балансові  запаси  складають  8,801 млн  тонн  (22,12 %  від запасів в Україні).[13]
Також на території області розташовано 8 родовищ бурого та кам'яного вугілля (0,72 % від всього в Україні) та 2 родовища торфу (0,29 % від всього в Україні), Єфремовське родовище солі (6,67 % від всього в Україні), 3 родовища формувальних пісків (Гусарівське, Вишнівське та Благодатне, 14,29 % від всього в Україні); 22 родовища сапропелі (7,14 % від всього в Україні), 1 родовище фосфориту (11,11 % від всього в Україні), 1 родовище сировини для мінеральних фарб (10 % від всього в Україні), 1 родовище піску кварцового (25 % від всього в Україні), 5 родовищ сировини цементної (8,2 % від всього в Україні), 12 родовищ крейди (17,65 % від всього в Україні)[13][14].
<h5>Водойми</h5> 
Харківська область має низьку забезпеченість водними ресурсами — 1,8 % від загальних водних ресурсів України.[11] Територією області протікає 867 річок загальною протяжністю 6 405 км, з них довжиною більше 10 км — 172 річки.[11]
75 % водних ресурсів області припадає на басейн річки Дон.[12] Найбільшою річкою області є Сіверський Донець — найбільша річка Лівобережної України (загальна довжина — 1053 км, довжина на території області — 375 км). Сіверський Донець починається в Росії у районі міста Білгород, протікає територією Харківської, Донецької, Луганської областей і впадає в Дон у Ростовській області. Основні притоки на території Харківської області — ріки Оскіл, Уди, Берека, Харків, Лопань, Сухий Торець, Балаклійка, Вовча, Великий Бурлук та ін.[11]
Друга група річок — це дрібні степові річки, що майже висихають влітку і течуть від центра області на південь. Усі вони є притоками Дніпра — Багата, Орель, Орчик, Самара та ін. Третя група дрібних річок тече серед луків та лісів на північному заході області (Коломак, Мерло та ін.). Вони також належать до басейна Дніпра, але впадають у Ворсклу.
Таким чином, на території Харківської області проходить вододіл великих водних систем Європи: Дніпра і Дону. Цей вододіл іде умовно уздовж лінії Золочів — Богодухів — Валки — Нова Водолага — Первомайський — Лозова, а його особливістю є відсутність високих гір, численні мілини на річках. Саме наявність такого вододілу визначила історичні шляхи руху народів і військ через територію Харківської області, наприклад, відомий Муравський шлях з Криму в Україну.
В області є 583 озер, збудовано 57 водосховищ і 2 тис. 538 ставків[11][15]. (Див. також Водосховища Харківської області).
В області є багато лісових озер (поблизу Змієва, Чугуєва, Балаклії), які, як правило, зв'язані з руслами річок. Найбільше озеро — Лиман — розташоване недалеко від міста Зміїв. Навколишня краса лісів і лук, чиста вода самих озер роблять їх одним з місць відпочинку та об'єктом туризму.
В області є декілька штучних водосховищ, каналів. Руслами річок Орель та інших степових річок під землею та по поверхні проходить через область канал «Дніпро-Донбас», на якому є найбільше в області водосховище — Краснонопавлівське , що входить до системи зрошення полів області.
На берегах Сіверського Дінця та інших річок розкинулись чудові ліси та заливні луки. У лісах ростуть дуби, сосни, осики, верби та інші дерева; живуть багато зайців, птахів, інших різних тварин та комах; зустрічаються численні види грибів, трав, квітів.
Басейн Сіверського Дінця є важливим рекреаційним та туристичним регіоном Харківської області, уздовж якого розмістилось безліч будинків відпочинку, готелів, ресторацій та інших об′єктів інфраструктури. Досить багато з них було засновано в останні роки, тому вони відповідають європейським стандартам охорони довколишнього середовища. Це, у свою чергу, не лише позитивно впливає на ситуацію в курортних районах, але й приваблює відвідувачів.
Рослинний і тваринний світ
Територія області лежить у зонах степу та лісостепу. Степ займає по площі більшу частину території області. Раніше його покривала різнотравно-типчаково-ковилова рослинність, але згодом він був розораний та засіяний сільськогосподарськими культурами. По балках і ярах посаджені байрачні ліси, а на піщаних терасах річок поширені соснові та сосново-дубові ліси.
Основні лісові масиви знаходяться на північному заході області.[10]
Загальна площа лісів та інших лісовкритих площ області — 419,4 тис. га (12,1 % від загальної площі). За показником лісистості Харківщина посідає 15 місце серед регіонів України.[16]
Основні лісові породи — дуб та сосна. Також в лісах поширені ялина, липа, клен, ясен. На достатньо вологих ґрунтах ростуть береза, вільха, верба, осика, тополя. В лісах чимало дикоростучих плодових дерев — яблунь, груш[17].
Місцевість у міжріччях хвиляста, з пологими підйомами та спусками, багато дивовижних пейзажів: безмежні поля, пагорби та височини з гаями. У зелені дерев та кущів ховаються вулиці міст і сіл. Є лісонасадження уздовж доріг і навколо полів. Багаті чорноземи області утворились, зокрема, у XIII—XVIII століттях завдяки наявності неораної території так званого «Дикого поля». За кожні 100 років у середньому нарощувалось 25 см благодатного ґрунту.
У лісах водяться дикі кабани, благородні олені, лосі, косулі. З хижаків зустрічаються лисиця, ласка, куниця, єнотовидний собака, вовк, лісовий тхір, горностай. Серед лісових гризунів поширені білки, лісові соні, жовтогруді миші, підземні та руді лісові полівки. На території області водиться велика кількість видів птахів[10].
У річках водиться чимало видів риб: щука, карась, товстолобик та ін. В області є також зариблені озера та ділянки риборозведення. А уздовж берегів річок простяглися численні пляжі, чарівні місця, наприклад, урочище Коробові Хутори, Фігуровка, місця поблизу населених пунктів Балаклія, Гороховатка, Зміїв, Ізюм, Оскіл, Донець.
Бальнеологічні ресурси представлені мінеральною водою курорту «Березовські мінеральні води» під Харковом.

</div>
</main>  
<footer>
<p id="p-1"><a href="index.html">На головну</a></p>
</footer>
</body>
</html>